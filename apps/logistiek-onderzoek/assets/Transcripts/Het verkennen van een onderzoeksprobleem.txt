Het verkennen van een onderzoeksprobleem.

Welkom bij deze kennisclip. We gaan het vandaag hebben over het verkennen van het probleem. Hoe pakken we dat aan? We gaan de vragen van het bedrijf en de opdrachtgever op een gestructureerde manier aanpakken. We creÃ«ren voor onszelf een overzicht.

In het eerste jaar heb je de vijf W's geleerd. Dit zijn de vragen: wat is het probleem? Waarom is het een probleem? Wie heeft het probleem? Waar is het probleem? Wanneer is het probleem ontstaan? Bij een logistiek onderzoek gaan we deze vragen verdiepen. We voegen meer toe. We gebruiken vraagstukken om het probleem te verkennen.

Waar gaan we beginnen? De eerste vraag is waarom het een probleem is. We onderzoeken waarom het een probleem is voor de organisatie en voor jouw onderzoek. Waar is het een probleem? In welke omgeving of context gebeurt het? Wanneer is het een probleem? Ontstaat het op een specifiek dagdeel of de hele dag door?

We kijken ook naar de betrokken stakeholders. Wie heeft het probleem? Wie zijn er nog meer betrokken? Wie heeft een rol in het probleem? Denk aan deelnemers in het proces. Ook managers, klanten, relaties en leveranciers zijn stakeholders met een relatie tot het probleem.

We kijken ook naar oplossingsrichtingen. Het is belangrijk om niet te snel conclusies te trekken. Oplossingsrichtingen geven een beeld van waar het bedrijf naartoe wil. Hierdoor kunnen we het probleem beter verkennen.

Als laatste spreken we over voorwaarden. Voorwaarden geven de scope aan. Ze bepalen de richting waaraan een oplossing moet voldoen. Het geeft aan wat we wel en niet meenemen in het onderzoek.

Als je deze stappen en vragen doorloopt, kun je een gestructureerde probleemverkenning schrijven. Je maakt van alle onduidelijke vragen een duidelijk overzicht. Waar ga jij beginnen?