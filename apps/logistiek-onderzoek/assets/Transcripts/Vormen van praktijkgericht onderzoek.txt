Vormen van praktijkgericht onderzoek

Welkom bij deze kennisclip. Vandaag gaan we het hebben over de verschillende vormen van praktijkgericht onderzoek. Als student logistiek ga je heel vaak een praktijkgericht onderzoek doen. Er zijn verschillende vormen. Een van de onderwerpen waar vandaag veel over te doen is, is AI. Artificial Intelligence in de logistiek is een hot topic. Dit komt op veel verschillende manieren terug in de praktijkgerichte onderzoeken die we uitvoeren. Om dat te ontrafelen maken we gebruik van de interventiecyclus of de onderzoekscyclus.

In die cyclus beginnen we eerst met een probleemanalyse. Daarna volgt een diagnose. Vervolgens maken we een ontwerp. We hebben iets gediagnosticeerd en onderzocht. We maken een ontwerp en we gaan verbeteringen opstellen. We denken na over de realisatie van die verbeteringen. We bepalen hoe we dat ontwerp in de praktijk inbrengen. Uiteindelijk gaan we evalueren of borgen. Deze cyclus herken je wellicht als de DMAIC-cyclus. Er is overlap tussen deze modellen. Op elk van die facetten kun je een praktijkgericht onderzoek uitvoeren. Bij een probleemanalyse doen we een probleemanalyserend onderzoek. Bij een diagnose doen we een diagnostisch onderzoek. Zo kun je voor elke stap in de cyclus een praktijkgericht probleem bedenken.

We zoomen dieper in op het probleemanalyserend onderzoek. Je doet onderzoek naar het probleem. Tegenwoordig zijn er vaak vormen van chatbots. Je kunt een chatbot integreren maar je moet weten welk probleem je ermee oplost. Een chatbot is niet altijd de oplossing. Dit onderzoek je in dat probleemanalyserend onderzoek. Je onderzoekt wat het echte probleem van de organisatie is.

De tweede vorm van praktijkgericht onderzoek is het diagnostisch onderzoek. We gaan hierbij vooral diagnosticeren. Dit zien we bij veel verbeteronderzoeken binnen de opleiding. We kijken of we de acht verspillingen kunnen herkennen in een logistiek proces. We bekijken een bestaand logistiek proces. We onderzoeken waar we precies verspillingen realiseren. Dit is de eerste stap. We bepalen wat de grootste verspillingen zijn. Voor die verspillingen moeten we vervolgonderzoek doen of oplossingen aandragen.

De volgende stap is het ontwerpgericht onderzoek. Je gaat uit van een nieuw magazijn of een nieuwe fabriek. Je vult de lay-out van die fabriek verder in. Waar komen de productiemachines te staan? Op welke manier zetten we de stellingen neer? Hoeveel ruimte behouden we voor de heftruck in een magazijn? Gebruiken we smalle gangen of rijdende stellingen? Dit zijn vraagstukken die je in een ontwerpgericht onderzoek ziet. Je denkt veel meer vanuit de voorwaarden waar je rekening mee moet houden.

Verandergericht onderzoek vindt plaats nadat er iets geïmplementeerd is. Je kijkt welke veranderingen er nodig zijn voor een toekomstige situatie. Denk aan een schoonmaakrobot in een ziekenhuis die geïmplementeerd is. Wat betekent dat voor de mensen die in die ruimte aanwezig zijn? Worden er andere taken of vaardigheden van hen verwacht? Welke werkzaamheden moeten zij doen om te zorgen dat de robot goed werkt? We kijken welke veranderingen nodig zijn om die situatie te bereiken.

De laatste vorm is evaluatieonderzoek. We gaan na of de verbetervoorstellen de juiste resultaten opleveren. Denk aan een onderzoek waarin we een exoskelet hebben geïntroduceerd. Dit zijn pakken die je aan kunt doen. Hiermee gaat de arbeidsbelasting voor medewerkers naar beneden. Het doel is om het verzuim door een hoge arbeidsbelasting te verlagen. We onderzoeken of dit doel is gerealiseerd. We willen laten zien dat het verzuim is gedaald van vier naar drie procent door het werken met het exoskelet. Dat doe je in een evaluatieonderzoek. Evaluatieonderzoek is vaak lastig door de gewenste kwantitatieve onderbouwing. Ook kwalitatieve onderbouwingen zijn waardevol in deze fase. Welke vorm van opdracht vind jij interessant?